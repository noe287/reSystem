<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>emailtoCEO</title>
</head><body><span style="font-family: Calibri,Helvetica,sans-serif"><span style="font-size: 15pt"><span style="font-family: Calibri,sans-serif">Sayın Philippe Alcaras,</span>&nbsp;Geçen hafta yapmış olduğunuz zam açıklaması email başlığını okuyan herkes için bir heyecan ve umut yaratmış olsa da emailinizin ilerleyen paragraflarında açıkladığınız zam oranı, maalesef, Türkiye'nin yaşadığı finansal krizin gerçekleriyle örtüşmemektedir ve çalışanlarda tatmin edici bir etki yaratmamıştır.<br/>
<br/>
&nbsp;Sizin de bahsetmiş olduğunuz üzere ülkemizde şu an ciddi bir enflasyon ve develüasyon sorunu yaşanmaktadır ve bu durum en azından son 1 senedir tırmanıştadır. Bu son 1 yılda TL yabancı para birimleri karşısında yüksek oranda değer kaybetmiştir. Resmi kaynaklar, TL'nin iç değer kaybının (enflasyon) %12.5 oldugunu öne süredursun, Dolar kuru karşısında kaybı %60'lara ulaşmaktadır.  Resmi merciler bunun izahını yapmamaktadır. Dolayısıyla, hükümetin açıkladığı resmi rakamlar bahsetmiş olduğunuz günlük harcamalarımıza yansıyan rakamlarla örtüşmemektedir. Açıklananın çok daha üzerinde bir enflasyon oranıyla karşı karşıya olduğumuz gerçeği Türkiye'nin belli başlı bir çok ekonomisti tarafından defaatle dile getirilmiş, stagflasyona doğru gidildiği belirtilmiştir (PhD. Mahfi Eğilmez, Phd. Korkut Boratav, Phd. Hayri Kozanoğlu, PhD. Atilla Yeşilada, PhD. Daron Acemoğlu). <br/>
&nbsp;<br/>
&nbsp;Biz AirTies çalışanları da, Türkiye'nin geri kalanı gibi, önümüzdeki dönemlerde derinleşerek ciddiyetini artıracak olan bu krizi her geçen gün daha fazla hissetmeye başladık. Aldığımız maaşlar deyim yerindeyse daha cebimize girmeden eriyip gitmektedir. Bütün ülkeyi hızla sarmakta olan bu ekonomik krizin  göstergeleri bu kadar net olarak karşımızda dururken, veriler resmi açıklamanın çok üzerinde bir enflasyon olduğunu teyid ederken, bir çok Avrupa ülkesi dahi Türkiye'nin ekonomik gidişatına endişeyle yaklaşırken şirketimizin yapmış olduğu %6'lık zam açıklamasını anlamak güçtür. Bu oran hangi veriler referans alınarak hesaplanmıştır?  Yaşamımızı en yakından ve direkt olarak etkileyen belli başlı bir çok ürün ve hizmete %30 - %50 oranlarında zamlar yansıtılırken %6'lık artış tam olarak nasıl maaşlarımızı ve yaşam standardlarımızı dramatik olarak erimekten koruyacaktır?   <br/>
&nbsp;Önümüzdeki dönemde, ekonominin ani durma ve ardından daralmaya gitmesi yüksek ihtimalle beklenmektedir. Bir çok yerli-yabancı firma bu daralmadan olumsuz etkilenecektir ve işten çıkarmalar da olacaktır. Fakat bu firmaların bir çoğu döviz borcu olan, inşaat ya da ithalat tabanlı firmalardır ve iç pazara hitabetmektedirler. Bu gibi firmaların aksine, çalışanlarının maaşlarını korumak için dövizle ödeme yapmayı teklif eden ya da bir kaç ayda bir maaş düzenlemesi yapan firmalar da vardır. Bu durum, y.dışı ile çalışan yazılım firmalarında daha fazla rastlanan bir düzenlemedir. Bildiğimiz kadarıyla firmamızınz giderlerinin çoğunluğu TL'dir. Calışanlarının büyük bölümü TL ile maaş amaktadır ancak gelirlerinin büyük bölümü döviz girdisidir. Bu ekonomik kriz neticesinde oluşan negatif görünümü tersine çevirmek AirTies gibi gelirlerini büyük oranda y.dışından kazanan bir firma için oldukça kolay olması beklenirken bunun tersinin ima edilmesini, siz de takdir edersiniz, anlamakta zorluk çekiyoruz.<br/>
<br/>
&nbsp;Biz AirTies çalışanları, yaşamakta olduğumuz bu ekonomik kriz neticesinde yapılmış olan maaş düzenlemesini olumlu ve iyi niyetli bulmakla beraber bunun tatmin edici olmaktan oldukça uzak olduğunu belirtmek isteriz. Bu maaş iyileştirmeleri ve düzenlemelerinin devaminin gelmesi gerektiğini ve geçim derdi olmadan, parasal sıkıntlar yerine işine odaklanabilen çalışanların iş yeri verimliliginin çok daha üst seviyede olacağının bilinmesini isteriz. Firmamızın önümüzdeki dönemlerde bu konuya daha büyük bir hassasiyetle eğilmesini ve devam eden bu ekonomik buhrana karşı bizlere destek olacağını ümidediyoruz.<br/>
<br/>
&nbsp;Saygılarımızla,<br/>
&nbsp;Group of SW engineers...<br/>
------<br/>
</span><span style="font-size: 10pt"><br/>
</span></span></body></html>